

- bikset sammen med udgangspunkt i mailen fra Skipper, vores lille samtale, mine noter, 
udskrifterne og forlægget samt den eksisterende søgeside. Designet har jeg ikke brugt så meget tid på, det ved 
jeg ikke hvordan skal se ud, og det kan man bruge uendelig meget tid på; har koncentreret mig om at blokkene sidder 
ved siden af hinanden, ikke laver scrollbarer over det hele og den slags. Skifttyper, farver, størrelser osv må 
i gerne anvise. Har bare brugt nogle grå faver og denne "teal"-farve fra menuen. Jeg har kun siddet med Chrome 
og en lille smule med FireFox, så jeg aner ikke hvordan det ser ud i f.eks IE. Alt det visuelle og "flyv" kan 
man lave når funktionaliteten er på plads.

Jeg vil anbefale at man kigger på denne mockup i Chrome!!! (det er det jeg selv har brugt, har overhovedet ikke
fokuseret på andre browsere, eller begyndt at kære mig om hvorvidt HTML'en validerer)

Bredde
-----------------
Der var ikke nogen fast bredde på forlægget, som på hjemmesiderne generelt - bare 90%, så jeg har lavet søgningen som 90% 
centreret i midten, med en fast bredde for venstre kolonne, søgekriterierne. Når man resizer aktiveres et script der 
sørger for enten at forstørre eller formindske indholdet i højre side, så det ikke ser dumt ud og man udfylder pladsen bedst.
Men bredden bør man nok udnytte bedst muligt, også selvom man kommer fra en side med fast bredde. Når man tilvælger flere kolonner og 
tabellen bliver for smal lader jeg den gå ud over rammen horisontalt. 


Dansk / ikke dansk
-----------------
Jeg er gået ud fra fra at der menes al indholdet - både det man vil søge frem og det man søger på. Så indholdet 
i opslagsboksene, dvs de bagvedliggende opslag, og søgeresultaterne (eg detaljer) vises gennemgående ift hvad der er sat i sprog. 
Når man skifter sprog kaldes reset for at undgå "affald" fra tidligere søgninger eller det andet sprogmode.


Opslagsbokse generelt
-----------------
Alt findes/fremsøges nu dynamisk. Boksene har en dummy tekst der fortæller hvad indholdet/søgekriteriet dækker over, 
skriver man i boksens felt begynder den at søge og vise resultaterne allerede fra karakter 1 (ift sprog jfr ovenover). 
Klikker man på "pil ned" loades alle resultater, man kan kombinere begge dele. Vælges der ikke noget går boksene tilbage i 
dummy-tilstand, vælger man et element fremhæves det med mørk skriftfarve - så er det et søgekriterie. 
Man kan ikke angive en ikke-lookup-bar' værdi (dvs vrøvl nulstilles automatisk så snart man forlader boksen)
Det er nok den optimale måde at vise lookup-dataene på - der er kun et svagt delay med større datasæt, eg "Familie" hvis man 
klikker pil ned, fordi den søger 2264 navne frem (eller i den stil, ved ikke-dansk), men at have det 
hele i standard select-bokse ville være endnu langsommere og et scrollhelvede. 


Artsgruppe / videnskabeligt navn
-----------------
Det var én af flere underfundigheder. I forlægget er videnskabeligt navn i virkeligheden artsgruppe. Så der skiftes blot mellem
artsgruppe og artsgruppe_dk. Jeg GÅR UD FRA at videnskabeligt navn skal være videnskabeligt navn, så det er dette der vises i 
denne boks, medens artsgruppe-boksen skifter mellem artsgruppe og artsgruppe_dk ift sprog. Nu er det desværre bare sådan at der 
er 33305 videnskabelige navne, og det tager en krig at loade, og ingen vil jo scrolle igennem dem allesammen alligevel. 
Så hvis man klikker "pil ned" søger jeg 500 tilfældigt valgte frem og viser dem sorteret (det kan man kalde en 
"jeg føler mig heldig"-funktion :-) - hvis man begynder at skrive i feltet, abc, søges der naturligvis på alle 
videnskabelige navne. 


Klassifikation
----------------
Som vi talte om afstemmes søgningerne/indholdet i disse bokse individuelt ift indholdet i de øvrige bokse. Det går både 
op og ned i hierarkiet. F.eks, vælger man "dyreriget" i rige, kan man kun vælge dem der tilhører dette rige under række, 
"Armfødder, Bløddyr .." etc, vælger man her "bløddyr" kan man i klasse kun vælge "Blæksprutter, muslinger .. etc". 
Som sagt går det begge veje, vælger man "benfisk" i klasse er eneste valgmulighed i række "rygstrengsdyr" osv. 
Det er faktisk morsomt på den måde at "rejse" gennem hierarkierne.


Taxonkategorier
----------------
Kriterierne har jeg implementeret således, at "Alle (standard)" som udgangspunkt er checked, og den ikke er mulig at 
ændre for brugeren. Hvis man derimod checker nogle af de andre "disables" og afcheckes "Alle (standard)" så det 
tydeliggøres hvad pointen er. Hvis man ikke længere har checked nogle af de øvrige checkbokse går "Alle (standard)" tilbage til at 
være "enabled", men altså stadig ikke-klikbar. Det giver alligevel ikke nogen mening at vælge "alle" fra, alle 
er jo alt og/eller ingenting. Så der kan være denne, eller nogen af de andre, ikke alt og noget andet. Hvis man har checked
nogle af kategorierne kommer de med i søgningen, dvs hvis Art er checked inkluderes kun fundne poster med taxonkategorien art.


foldeud / toiletpapir / enkel søgning osv
----------------
Kategorierne er nu sammenklappelige. Man skal klikke på overskriften, så rulles det underliggende indhold ud eller ind. 
Designet er ækelt men i må finde ud af hvordan det skal se ud. Jeg har ikke helt kunne gennemskue hvad der er forskellen mellem 
enkel søgning, udvidet søgning og fritekst søgning. Det virker lidt flydende, og det kræver under alle omstændigheder nogle regler
for hvad der skal vises hvornår, og hvilke søgekriterier der skal eller kan udelukkes hvornår. Det er fint at kunne klappe sammen og
kalde det "enkel søgning", men i princippet kan man jo alligevel lave både fritekst søgning, søgning på en bestemt artsgruppe og 
søgning på en taxonkategori samtidig. Jeg ved ikke om det virkelig er "regler" i ønsker eller blot det man ser på skærmen? 
Så i testen har jeg ladet det hele stå åbent. Så må vi finde ud af hvilke regler der skal være, hvis der skal være nogen, 
hvad er en "enkel søgning", skal søgekriterier disables hvis man har valgt et bestemt søgemode, eller skal man kunne søge 
i fritekst OG i taxonkategorier på samme tid osv osv. Det kan jeg jo ikke afgøre, så derfor står det bare åbent. 

Det er overhovedet ikke noget problem at have "enkel søgning" og "udvidet søgning" på samme side, tværtimod nok lidt nemmere, det skal
bare defineres hvad der er hvad, dvs nogle "regler". Men strengt nødvendigt er det omvendt heller ikke. 

Jeg vil mene det er bedst at lave regler ift de helt tåbelige kombinationer, så muligheden for at lave volapyk-søgninger der 
ikke giver nogen resultater mindskes. Jeg opfatter søgekriterierne som en "guide" frem mod resultater, det gør ikke noget 
man forhindrer folk i at søge hvor det alligevel ikke giver nogen mening eller er lidet sandsynligt der kan komme et 
resultat ud af det. 


Fritekstsøgning
----------------
Fritekstsøgning er implementeret, blot en enkelt inputboks man kan skrive tekst i, som i forlægget. Fritekstsøgningen kender ikke
forskel små og store bogstaver. Ift fritekstsøgningens "scope" eller søgeområde har jeg gættet mig frem ift Skippers mail. 

"Samtlige navne (standard)" -> Rige,Rige_dk,Raekke,Raekke_dk,Underraekke,Underraekke_dk,
Overklasse,Overklasse_dk,Klasse,Klasse_dk,Underklasse,Underklasse_dk,Infraklasse,Infraklasse_dk,Overorden,Overorden_dk,
Orden,Orden_dk,Underorden,Underorden_dk,Infraorden,Infraorden_dk,Overfamilie,Overfamilie_dk,Familie,Familie_dk,Underfamilie,
Underfamilie_dk,Tribus,Tribus_dk,Slaegt,Slaegt_dk

"Kun arter, underarter m.v" -> Artsgruppe,Artsgruppe_dk,Videnskabeligt_navn,Dansk_navn,Synonymer,Synonymer_dk

"Referencer" -> Referencenavn,Reference_aar,Referencetekst,Noter_systematik

Det er naturligvis bare for at søge i et eller andet, skal helt sikkert ændres - kan ikke søge ørred frem under
"samtlige navne", men under "arter" - som lægmand ville jeg nok forvente det første, men aner jo ikke hvordan sondringen skal være.
Jeg har IKKE lavet en søgning på "alle felter" (disabled dette). Ikke fordi man ikke kan eller det på nogen måde er 
besværligt - det virker bare lidt overflødigt at lave bevidstløs %like% på 65 felter. 

Læg mærke til at fritekstsøgningen som andre søgekriterier kan kombineres med f.eks taxonkategorier, og det går fint som 
en raffinering af søgningen. 


Forvaltningskategorier
----------------
Er med i søgninger, checker man en eller flere kommer de med i "filtret".



Søgning
----------------
Da der ikke er nogen "regler" medtager søgningen ALLE satte søgekriterier. I test kan derfor illuderes f.eks "enkel søgning" osv
så man kan evaluere hvordan evt regler skal udformes. Fordi der er så mange data kan man lave nogle ret detaljerede søgninger.


Detaljer
---------------
Det ser også rimelig grimt ud, men er i opbygning lavet ligesom forlægget, pånær at jeg har sat referencer til højre og noter til venstre 
(så det udlignes lidt mere generelt i højden). Jeg har set der er ofte er links til eksterne hjemmesider i referenceteksten, så jeg
parser denne og konverterer disse om til klikbare links med _blank hvis de findes. Man kan i øvrigt nu have X antal 
detaljer "åbne" på samme tid, den gamle havde vist kun en. Som nævnt sondrer jeg her mellem sprog, hvis sproget er dansk 
vises i "Overklasse" indholdet fra "Overklasse_dk" og så fremdeles. Slægt var ikke med på den oprindelige søgeside (?) så
det tog jeg med.


Tabel / kolonner
--------------
Tabellen skal naturligvis også smukkeseres ret kraftigt, men ser bedre ud fordi det er noget jquery theming. 
Tekster er på dansk - kan vise 25,50,100 eller 500 rækker af gangen. Man kan tilføje ekstra kolonner via "Vis kolonner". 
Fra papiret og i nævnte rækkefølge kan tilvælges Artsgruppe, Artsgruppe_dk, 
Slaegt_dk, Referencenavn, Reference_aar, Referencetekst, Den_danske_roedliste og Fredede_arter. Tabellen fortsætter horisontalt 
derudad når man begynder at tilvælge kolonner (som vi talte om "bred visning" osv) det skal nok bare sættes i system. Dette
"filtrer søgeresultater" er en smart feature der kører regulært udtryk på alle felter, en slags fritekstsøgning på søgeresultatet.

Ift CSV, Excel, PDF, Print : Print har jeg ikke prøvet, har ingen printer - det er et standard plugin der "burde" fungere. CSV og Excel
er stort set det samme, den gemmer bare i et format Excel kan fortolke. Man bør ikke eksportere når man har detaljevisninger åbne,
det vil jeg prøve at gøre noget ved. Men der er noget generelt kuk med disse ting jeg skal have rettet - vil nemlig også gerne 
implementere det på samlingssiderne. 

Når man refresher eller viser siden første gang søger den en tilfældig post frem med dansk navn, har bare ikke fået lavet en
"Vidste du at XXX hedder YYYY på dansk"-poup, men det skal jeg nok gøre. 

Kan klart lave en upload funktion med nyt CSV-udtræk. Men det kræver at Skipper ændrer nogle feltnavne i sit regneark
og trækker det ud på en bestemt måde. Ellers burde det være rimelig enkelt.




